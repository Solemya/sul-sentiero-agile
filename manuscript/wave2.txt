# Wave 2: partono altri team, si parla di scaling

Abbiamo lanciato il primo team, è l’ora di verificare i criteri di successo e fallimento che ci siamo imposti, in base alle metriche che abbiamo scelto e monitorato. Non c’è niente di più sbagliato che perseverare su un errore, dovremo quindi decidere in accordo con il Transition Team: il primo team è stato un successo e possiamo continuare con la strategia di agilizzazione su nuovi team, oppure è il caso di pivotare modificando le condizioni?

Nel secondo caso, ci troveremo ad dover valutare le motivazioni del fallimento del team ed effettuare una root cause analysis: uno strumento base per questo tipo di attività e lo [Hishikawa diagram (o fishbone diagram)](https://en.wikipedia.org/wiki/Ishikawa_diagram), che potremo utilizzare in collaborazione con diversi attori (il leader team, il Transition Team, i coach, gli altri reparti). Al termine dell’analisi potremo concordare su diverse tipologie di azione: da una nuova formazione del leader team, alla rimozione di impedimenti chiave per modificare il contesto. In ogni caso sarà necessario iterare nuovamente con il leader team, eventualmente aggiornando i criteri di successo e fallimento e le relative metriche.

Qualora, invece, il leader team avesse raggiunto gli obiettivi settati, sarà arrivato il momento di lanciare nuovi team: in base alla strategia iniziale avremo deciso probabilmente quanti team lanciare, ma la composizione del team sarà definita solo in base ai feedback raccolti durante la wave 1 e, soprattutto, solo adesso potremo decidere se e quale framework di scaling è opportuno utilizzare. Come avrete notato, ci capita spesso di consigliare di rimandare scelte importanti, come la composizione dei team e la definizione del framework di scaling; qualora vi foste domandati come mai tendiamo a rimandare queste scelte fino all’ultimo momento utile, potreste approfondire il principio di [Last Responsible Moment](https://en.wikipedia.org/wiki/Lean_software_development#Decide_as_late_as_possible).
In base allo stato nel quale si trova l’entità che si sta agilizzando, potremo scegliere di fare scelte più conservative nella composizione dei nuovi team, o più ardite: il cambiamento si troverà probabilmente ancora sotto giudizio e dovremo capire se il mood in questo momento è guidato dall’entusiasmo o dalla diffidenza. In entrambi i casi sarà necessario non perder di vista il Value Stream e il Transition Team ci potrà aiutare in questo. Inoltre i team della wave 2 saranno comunque composti in modo da massimizzare la cross-funzionalità e l’auto-organizzazione. Per ogni team imposteremo success e failure criteria e metriche in base ai loro scope e agli obiettivi: alcuni di essi potranno avere un percorso impegnativo per la gestione del knowledge sharing e sarà quindi opportuno impostare un piano di formazione adeguato.
La vicinanza del Transition Team è ancora fondamentale e un buon modo per non perdere contatto con i team sarà quello di usare il principio del [Gemba Walking](https://en.wikipedia.org/wiki/Gemba#Gemba_Walk).

Ci troviamo ora con più team che dovranno coordinarsi, sullo stesso prodotto o su prodotti distinti, probabilmente sullo stesso value stream e, quindi, quali e quanti responsabili del prodotto abbiamo identificato? Fare questa scelta in base alle competenze che l’entità ha a disposizione potrebbe rivelarsi un errore fatale, valutiamo invece quale configurazione può portare più valore all’entità e minimizzare il waste e i livelli di riporto: la comunicazione è tanto più efficace quanto meno sono le indirezioni. Inoltre: quale architettura sottosta al nostro prodotto o servizio e, soprattutto: qual è la vision dell’entità su questo fronte? Abbiamo a che fare con uno o più prodotti/servizi? Quale forma stiamo dando ai backlog: sono fra loro indipendenti o vincolati? Sulla base di queste valutazioni dovremo scegliere, insieme al Transition Team, quale framework di scaling utilizzare, tenendo bene a mente che la scelta che faremo condizionerà non solo i risultati dell’agilizzazione, ma anche l’architettura, i processi e le prestazioni dell’entità.  

I framework di scaling Agile sono molti, ne citiamo solo alcuni: Scaled Agile Framework, Less, Nexus, Scrum@Scale: ognuno ha le sue peculiarità e può essere più adeguati di altri in determinate condizioni, ma quello che non dobbiamo mai dimenticare è la vision: il cambiamento, come sappiamo, è un processo molto faticoso e lo strumento di scaling che vogliamo utilizzare potrebbe facilitarlo o rallentarlo, per questo consigliamo di fare questa scelta non tanto sulla base delle condizioni correnti, ma sulla visione che l’entità ha di se stessa nel futuro.